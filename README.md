# RoR2016-tutorial

Ruby on Rails izuzetno je produktivan i agilan framework (u nastavku teksta programerski okvir) za razvoj web aplikacija. Upućen u njegovu osnovnu logiku, perspektivni programer već za nekoliko sati može početi da pravi svoje prve aplikacije. Teoretski. Većina instruktora polazi od stanovišta da se određena (pred)znanja podrazumijevaju. Ovaj tutorijal “na čistom jeziku bosanskom,” kako kažu naši bosanski franjevci, pišem s pretpostavkom da čitalac nema ranijeg znanja o konkretnom programerskom okviru i da se ništa ne podrazumijeva. Međutim, to ih ne amnestira od potrebe za poznavanjem osnova HTML-a, CSS-a, web servera ili baza podataka. Svega pomalo. Želim napraviti priču od mojih vlastitih iskustava i pomoći vam da naučite, u ime Gospodara, koji podučava čovjeka onome o čemu čovjek ne zna. Koliko me Google služi, nisam naišao na tutorijal posvećen Ruby on Railsu na bilo kojem od jezika jugo-slavenskih naroda.
